1，乾:刚健之至 万事亨通
[卦词]乾：元，亨，利，贞
[彖]彖曰：大哉乾元、万物资始，乃统天。云行雨施，品物流形。大明终始，六位时成，时乘六龙以御天。乾道变化，各正性命，保合太和，乃利贞。首出庶物，万国咸宁
[象]天行健,乾,君子以自强不息
[乾]初九：潜龙勿用 
[乾]九二：见龙在田，利见大人 
[乾]九三：君子终日乾乾，夕惕若，厉，无咎 
[乾]九四：或跃在渊，无咎 
[乾]九五：飞龙在天，利见大人 
[乾]上九：亢龙有悔 
[乾]用九：见群龙无首，吉 
2，坤:顺应自然 广纳众流
[卦词]坤：元亨，利牝马之贞。君子有攸往，先迷后得主，利。西南得朋，东北丧朋，安贞吉
[彖]彖曰：至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，後顺得常。西南得朋，乃与类行；东北丧朋，乃终有庆。安贞之吉，应地无疆
[象]地势坤,坤,君子以厚德载物
[坤]初六：履霜，坚冰至 
[坤]六二：直方大，不习，无不利 
[坤]六三：含章，可贞，或从王事，无成有终 
[坤]六四：括囊。无咎，无誉 
[坤]六五：黄裳，元吉 
[坤]上六：龙战于野，其血玄黄 
[坤]用六：利永贞 
3，屯:艰难创业 始生之道
[卦词]屯：元亨，利贞。勿用有攸往，利建侯
[彖]彖曰：屯，刚柔始交而难生，动乎险中，大亨贞。雷雨之动满盈，天造草昧，宜建侯而不宁
[象]云雷,屯,君子以经纶
[屯]初九：磐桓。利居贞，利建侯 [象]虽磐桓，志行正也
[屯]六二：屯如邅如，乘马班如，匪寇，婚媾。女子贞不字，十年乃字 [象]以贵下贱大得民也六二之难乘刚也
[屯]六三：即鹿无虞，惟入于林中，君子几不如舍，往吝 [象]十年乃字反常也即鹿无虞，以从禽也君子舍之往吝穷也
[屯]六四：乘马班如，求婚媾，往吉，无不利 [象]求而往，明也
[屯]九五：屯其膏，小贞吉，大贞凶 [象]屯其膏，施未光也
[屯]上六：乘马班如，泣血涟如 [象]泣血涟如，何可长也
4，蒙:启蒙启智 教育为本
[卦词]蒙：亨。匪我求童蒙，童蒙求我。初筮告，再三渎，渎则不告，利贞
[彖]彖曰：蒙，山下有险，险而止，蒙。蒙亨，以亨行时中也。匪我求童蒙，童蒙求我，志应也。初筮告，以刚中也。再三渎，渎则不告，渎蒙也。蒙以养正，圣功也
[象]山下出泉,蒙,君子以果行育德
[蒙]初六：发蒙，利用刑人，用说桎梏，以往吝 [象]利用刑人以正法也
[蒙]九二：包蒙，吉。纳妇，吉，子克家 [象]子克家，刚柔接也
[蒙]六三：勿用取女，见金夫，不有躬，无攸利 [象]勿用取女行不顺也
[蒙]六四：困蒙，吝 [象]困蒙之吝独远实也
[蒙]六五：童蒙，吉 [象]童蒙之吉顺以巽也
[蒙]上九：击蒙，不利为寇，利御寇 [象]利用御寇上下顺也
5，需:耐心等待 待机而行
[卦词]需：有孚，光亨，贞吉，利涉大川
[彖]彖曰：需，须也，险在前也，刚健而不陷，其义不困穷矣。需有孚，光亨贞吉，位乎天位，以正中也。利涉大川，往有功也
[象]云上于天,需,君子以饮食宴乐
[需]初九：需于郊，利用恒，无咎 [象]需于郊不犯难行也利用恒无咎未失常也
[需]九二：需于沙，小有言，终吉 [象]需于沙，衍在中也虽小有言，以终吉也
[需]九三：需于泥，致寇至 [象]需于泥，灾在外也自我致寇，敬慎不败也
[需]六四：需于血，出自穴 [象]需于血，顺以听也
[需]九五：需于酒食，贞吉 [象]酒食贞吉，以中正也
[需]上六：入于穴，有不速之客三人来，敬之终吉 [象]不速之客来，敬之终吉虽不当位未大失也
6，讼:公正裁决 避免争执
[卦词]讼：有孚，窒惕，中吉，终凶。利见大人，不利涉大川
[彖]彖曰：讼，上刚下险，险而健，讼。讼，有孚、窒、惕、中吉，刚来而得中也。终凶，讼不可成也。利见大人，尚中正也。不利涉大川，入于渊也
[象]天水违行,讼,君子以作事谋始
[讼]初六：不永所事，小有言，终吉 [象]不永所事，讼不可长也虽小有言，其辩明也
[讼]九二：不克讼，归而逋。其邑人三百户，无眚 [象]不克讼，归逋窜也自下讼上，患至掇也
[讼]六三：食旧德，贞厉，终吉。或从王事，无成 [象]食旧德，从上吉也
[讼]九四：不克讼，复既命渝。安贞吉 [象]复即命渝，安贞不失也
[讼]九五：讼，元吉 [象]讼元吉，以中正也
[讼]上九：或锡之鞶带，终朝三褫之 [象]以讼受服，亦不足敬也
7，师:兵法布局 以正治军
[卦词]师：贞，丈人吉，无咎
[彖]彖曰：师，众也；贞，正也。能以众正，可以王矣。刚中而应，行险而顺，以此毒天下，而民从之，吉又何咎矣
[象]地中有水,师,君子以容民畜众
[师]初六：师出以律，否臧凶 [象]师出以律，失律凶也
[师]九二：在师中，吉，无咎，王三锡命 [象]在师中吉，承天宠也王三锡命，怀万邦也
[师]六三：师或舆尸，凶 [象]师或舆尸，大无功也
[师]六四：师左次，无咎 [象]左次无咎，未失常也
[师]六五：田有禽，利执言，无咎。长子帅师，弟子舆尸，贞凶 [象]长子帅师，以中行也弟子舆尸，使不当也
[师]上六：大君有命，开国承家，小人勿用 [象]大君有命，以正功也小人勿用，必乱邦也
8，比:团结互助 共创和谐
[卦词]比：吉。原筮，元永贞，无咎。不宁方来，后夫凶
[彖]彖曰：比，吉也；比，辅也。下顺从也。原筮，元永贞，无咎，以刚中也。不宁方来，上下应也。後夫凶，其道穷也
[象]地上有水,比,先王以建万国亲诸侯
[比]初六：有孚比之，无咎。有孚盈缶，终来有它，吉 [象]比之初六，有它吉也
[比]六二：比之自内，贞吉 [象]比之自内，不自失也
[比]六三：比之匪人 [象]比之匪人，不亦伤乎
[比]六四：外比之，贞吉 [象]外比于贤，以从上也
[比]九五：显比，王用三驱，失前禽，邑人不诫，吉 [象]显比之吉位正中舍逆取顺失前禽也邑人不诫上使中
[比]上六：比之无首，凶 [象]比之无首，无所终也
9，小畜:积小成大 以柔制刚
[卦词]小畜：亨。密云不雨，自我西郊
[彖]彖曰：小畜，柔得位而上下应之，曰小畜。健而巽，刚中而志行，乃亨。密云不雨，尚往也。自我西郊，施未行也
[象]风行天上,小畜,君子以懿文德
[小畜]初九：复自道，何其咎？吉 [象]复自道，其义吉也
[小畜]九二：牵复，吉 [象]牵复在中，亦不自失也
[小畜]九三：舆说辐，夫妻反目 [象]夫妻反目，不能正室也
[小畜]六四：有孚，血去惕出，无咎 [象]有孚惕出，上合志也
[小畜]九五：有孚挛如，富以其邻 [象]有孚挛如，不独富也
[小畜]上九：既雨既处，尚德载，妇贞厉，月几望，君子征凶 [象]既雨既处，德积载也君子征凶，有所疑也
10，履:谨慎行事 以礼待人
[卦词]履：履虎尾，不咥人。亨
[彖]彖曰：履，柔履刚也。说而应乎乾，是以履虎尾，不咥人，亨。刚中正，履帝位而不疚，光明也
[象]上天下泽,履,君子以辩上下，定民志
[履]初九：素履，往，无咎 [象]素履之往，独行愿也
[履]九二：履道坦坦，幽人贞吉 [象]幽人贞吉，中不自乱也
[履]六三：眇能视，跛能履，履虎尾，咥人，凶。武人为于大君 [象]眇能视不足以有明也跛能履不足以与行也咥人之凶位不当也武人为于大君志刚也
[履]九四：履虎尾，愬愬，终吉 [象]愬愬终吉，志行也
[履]九五：夬履，贞厉 [象]夬履贞厉，位正当也
[履]上九：视履考祥，其旋元吉 [象]元吉在上，大有庆也
11，泰:和谐共生 顺遂通达
[卦词]泰：小往大来，吉，亨
[彖]彖曰：泰，小往大来，吉，亨。则是天地交而万物通也，上下交而其志同也。内阳而外阴，内健而外顺，内君子而外小人，君子道长，小人道消也
[象]天地交,泰,后以财成天地之道，辅相天地之宜，以左右民
[泰]初九：拔茅茹，以其汇，征吉 [象]拔茅征吉，志在外也
[泰]九二：包荒，用冯河，不遐遗，朋亡，得尚于中行 [象]包荒得尚于中行以光大也
[泰]九三：无平不陂，无往不复，艰贞无咎。勿恤其孚，于食有福 [象]无往不复，天地际也
[泰]六四：翩翩，不富以其邻，不戒以孚 [象]翩翩不富，皆失实也不戒以孚，中心愿也
[泰]六五：帝乙归妹，以祉元吉 [象]以祉元吉，中以行愿也
[泰]上六：城复于隍，勿用师，自邑告命。贞吝 [象]城复于隍，其命乱也
12，否:坚持正道 化难为易
[卦词]否：否之匪人，不利君子贞，大往小来
[彖]彖曰：否之匪人，不利君子贞，大往小来。则是天地不交而万物不通也，上下不交而天下无邦也。内阴而外阳，内柔而外刚，内小人而外君子。小人道长，君子道消也
[象]天地不交,否,君子以俭德辟难，不可荣以禄
[否]初六：拔茅茹，以其汇，贞吉，亨 [象]拔茅贞吉，志在君也
[否]六二：包承，小人吉，大人否，亨 [象]大人否亨，不乱群也
[否]六三：包羞 [象]包羞，位不当也
[否]九四：有命，无咎，畴离祉 [象]有命无咎，志行也
[否]九五：休否，大人吉。其亡其亡，系于苞桑 [象]大人之吉，位正当也
[否]上九：倾否，先否后喜 [象]否终则倾，何可长也
13，同人:和谐共处 天下为公
[卦词]同人：同人于野，亨。利涉大川，利君子贞
[彖]彖曰：同人，柔得位得中，而应乎乾，曰同人。同人曰「同人于野，亨。利涉大川。」乾行也。文明以健，中正而应，君子正也。唯君子为能通天下之志
[象]天与火,同人,君子以类族辨物
[同人]初九：同人于门，无咎 [象]出门同人，又谁咎也
[同人]六二：同人于宗，吝 [象]同人于宗，吝道也
[同人]九三：伏戎于莽，升其高陵，三岁不兴 [象]伏戎于莽，敌刚也三岁不兴，安行也
[同人]九四：乘其墉，弗克攻，吉 [象]乘其墉，义弗克也其吉，则困而反则也
[同人]九五：同人，先号啕而后笑，大师克，相遇 [象]同人之先，以中直也大师相遇，言相克也
[同人]上九：同人于郊，无悔 [象]同人于郊，志未得也
14，大有:丰收富饶 满盈大得
[卦词]大有：元亨
[彖]彖曰：大有，柔得尊位，大中而上下应之，曰大有。其德刚健而文明，应乎天而时行，是以元亨
[象]火在天上,大有,君子以遏恶扬善，顺天休命
[大有]初九：无交害，匪咎，艰则无咎 [象]大有初九，无交害也
[大有]九二：大车以载，有攸往，无咎 [象]大车以载，积中不败也
[大有]九三：公用亨于天子，小人弗克 [象]公用亨于天子，小人害也
[大有]九四：匪其彭，无咎 [象]匪其彭无咎，明辨皙也
[大有]六五：厥孚，交如，威如，吉 [象]厥孚交如信以发志也威如之吉，易而无备也
[大有]上九：自天佑之，吉，无不利 [象]大有上吉，自天祐也
15，谦:内高外低 谦虚通达
[卦词]谦：亨。君子有终
[彖]彖曰：谦亨，天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也
[象]地中有山,谦,君子以裒多益寡，称物平施
[谦]初六：谦谦君子，用涉大川，吉 [象]谦谦君子，卑以自牧也
[谦]六二：鸣谦，贞吉 [象]鸣谦贞吉，中心得也
[谦]九三：劳谦君子，有终，吉 [象]劳谦君子，万民服也
[谦]六四：无不利，撝谦 [象]无不利撝谦，不违则也
[谦]六五：不富以其邻，利用侵伐，无不利 [象]利用侵伐，征不服也
[谦]上六：鸣谦，利用行师，征邑国 [象]鸣谦，志未得也可用行师，征邑国也
16，豫:顺时依势 乐中存忧
[卦词]豫：利建侯行师
[彖]彖曰：豫，刚应而志行，顺以动，豫。豫顺以动，故天地如之，而况建侯行师乎？天地以顺动，故日月不过而四时不忒；圣人以顺动，则刑罚清而民服。豫之时义大矣哉
[象]雷出地奋,豫,先王以作乐崇德，殷荐之上帝以配祖考
[豫]初六：鸣豫，凶 [象]初六鸣豫，志穷凶也
[豫]六二：介于石，不终日，贞吉 [象]不终日贞吉，以中正也
[豫]六三：盱豫，悔，迟有悔 [象]盱豫有悔，位不当也
[豫]九四：由豫，大有得，勿疑，朋盍簪 [象]由豫大有得，志大行也
[豫]六五：贞疾，恒不死 [象]六五贞疾，乘刚也恒不死，中未亡也
[豫]上六：冥豫，成有渝，无咎 [象]冥豫在上，何可长也
17，随:随机应变 顺应时势
[卦词]随：元亨，利贞，无咎
[彖]彖曰：随，刚来而下柔，动而说，随。大亨贞无咎，而天下随时。随时之义大矣哉
[象]泽中有雷,随,君子以向晦入宴息
[随]初九：官有渝，贞吉，出门交有功 [象]官有渝，从正吉也
[随]六二：系小子，失丈夫 [象]出门交有功，不失也
[随]六三：系丈夫，失小子，随有求得，利居贞 [象]系小子弗兼与也系丈夫，志舍下也随有获，其义凶也
[随]九四：随有获，贞凶。有孚在道，以明，何咎？ [象]有孚在道，明功也
[随]九五：孚于嘉，吉 [象]孚于嘉吉，位正中也
[随]上六：拘系之，乃从维之，王用亨于西山 [象]拘系之，上穷也
18，蛊:除弊治乱 振民育德
[卦词]蛊：元亨，利涉大川，先甲三日，后甲三日
[彖]彖曰：蛊，刚上而柔下，巽而止，蛊。蛊元亨，而天下治也。利涉大川，往有事也。先甲三日，後甲三日，终则有始，天行也
[象]山下有风,蛊,君子以振民育德
[蛊]初六：干父之蛊，有子，考无咎，厉，终吉 [象]干父之蛊，意承考也
[蛊]九二：干母之蛊，不可贞 [象]干母之蛊，得中道也
[蛊]九三：干父之蛊，小有悔，无大咎 [象]干父之蛊，终无咎也
[蛊]六四：裕父之蛊，往见吝 [象]裕父之蛊，往未得也
[蛊]六五：干父之蛊，用誉 [象]干父用誉，承以德也
[蛊]上九：不事王侯，高尚其事 [象]不事王侯，志可则也
19，临:和谐领导 亲近贤能
[卦词]临：元亨，利贞。至于八月有凶
[彖]彖曰：临，刚浸而长，说而顺，刚中而应，大亨以正，天之道也。至于八月有凶，消不久也
[象]泽上有地,临,教思无穷容保民无疆
[临]初九：咸临，贞吉 [象]咸临贞吉，志行正也
[临]九二：咸临，吉，无不利 [象]咸临吉无不利，未顺命也
[临]六三：甘临，无攸利，既忧之，无咎 [象]甘临位不当也既忧之咎不长
[临]六四：至临，无咎 [象]至临无咎，位当也
[临]六五：知临，大君之宜，吉 [象]大君之宜，行中之谓也
[临]上六：敦临，吉，无咎 [象]敦临之吉，志在内也
20，观:洞察秋毫 明察秋毫
[卦词]观：盥而不荐，有孚顒若
[彖]彖曰：大观在上，顺而巽，中正以观天下。观，盥而不荐，有孚颙若，下观而化也。观天之神道，而四时不忒；圣人以神道设教，而天下服矣
[象]风行地上,观,先王省方观民设教
[观]初六：童观，小人无咎，君子吝 [象]初六童观，小人道也
[观]六二：闚，利女贞 [象]窥观女贞，亦可丑也
[观]六三：观我生，进退 [象]观我生进退，未失道也
[观]六四：观国之光，利用宾于王 [象]观国之光，尚宾也
[观]九五：观我生，君子无咎 [象]观我生，观民也
[观]上九：观其生，君子无咎 [象]观其生，志未平也
21，噬嗑:明断是非 解决问题
[卦词]噬嗑：亨，利用狱
[彖]彖曰：颐中有物，曰噬嗑。噬嗑而亨，刚柔分，动而明，雷电合而章。柔得中而上行，虽不当位，利用狱也
[象]雷电,噬嗑,先王以明罚勅法
[噬嗑]初九：屦校灭趾，无咎 [象]屦校灭趾，不行也
[噬嗑]六二：噬肤灭鼻，无咎 [象]噬肤灭鼻，乘刚也
[噬嗑]六三：噬腊或肉，遇毒，小吝，无咎 [象]遇毒，位不当也
[噬嗑]九四：噬干胏，得金矢，利艰贞，吉 [象]利艰贞吉，未光也
[噬嗑]六五：噬乾肉，得黄金，贞厉，无咎 [象]贞厉无咎，得当也
[噬嗑]上九：何校灭耳，凶 [象]何校灭耳，聪不明也
22，贲:彰显文饰 光明磊落
[卦词]贲：亨。小利有攸往
[彖]彖曰：贲，亨，柔来而文刚，故亨；分刚上而文柔，故小利有攸往，天文也；文明以止，人文也。观乎天文，以察时变；观乎人文，以化成天下
[象]山下有火,贲,以明庶政无敢折狱
[贲]初九：贲其趾，舍车而徒 [象]舍车而徒，义弗乘也
[贲]六二：贲其须 [象]贲其须，与上兴也
[贲]九三：贲如，濡如，永贞吉 [象]永贞之吉，终莫之陵也
[贲]六四：贲如皤如，白马翰如。匪寇，婚媾 [象]当位疑匪寇婚媾终无尤
[贲]六五：贲于丘园，束帛戋戋，吝，终吉 [象]六五之吉，有喜也
[贲]上九：白贲，无咎 [象]白贲无咎，上得志也
23，剥:逐层剥离 揭露本质
[卦词]剥：不利有攸往
[彖]彖曰：剥，剥也，柔变刚也。不利有攸往，小人长也。顺而止之，观象也。君子尚消息盈虚，天行也
[象]山附于地,剥,上以厚下安宅
[剥]初六：剥牀以足，蔑贞凶 [象]剥床以足，以灭下也
[剥]六二：剥牀以辨，蔑贞凶 [象]剥床以辨，未有与也
[剥]六三：剥之，无咎 [象]剥之无咎，失上下也
[剥]六四：剥牀以肤，凶 [象]剥床以肤，切近灾也
[剥]六五：贯鱼，以宫人宠，无不利 [象]以宫人宠，终无尤也
[剥]上九：硕果不食，君子得舆，小人剥庐 [象]君子得舆，民所载也小人剥庐，终不可用也
24，复:循序渐进 顺势而为
[卦词]复：亨。出入无疾，朋来无咎。反覆其道，七日来复，利有攸往
[彖]彖曰：复亨，刚反，动而以顺行，是以出入无疾，朋来无咎。反复其道，七日来复，天行也。利有攸往，刚长也。复，其见天地之心乎？
[象]雷在地中,复,先王以至日闭关，商旅不行，后不省方
[复]初九：不远复，无祗悔，元吉 [象]不远之复，以修身也
[复]六二：休复，吉 [象]休复之吉，以下仁也
[复]六三：频复，厉，无咎 [象]频复之厉，义无咎也
[复]六四：中行独复 [象]中行独复，以从道也
[复]六五：敦复，无悔 [象]敦复无悔，中以自考也
[复]上六：迷复，凶，有灾眚。用行师，终有大败，以其国君凶，至于十年不克征 [象]迷复之凶，反君道也
25，无妄:真实无妄 遵循自然
[卦词]无妄：元亨，利贞。其匪正有眚，不利有攸往
[彖]彖曰：无妄，刚自外来，而为主於内。动而健，刚中而应，大亨以正，天之命也。其匪正有眚，不利有攸往，无妄之往，何之矣？天命不佑，行矣哉？
[象]天下雷行,无妄,先王以茂对时育万物
[无妄]初九：无妄，往吉 [象]无妄之往，得志也
[无妄]六二：不耕获，不菑畲，则利有攸往 [象]不耕获，未富也
[无妄]六三：无妄之灾，或系之牛，行人之得，邑人之灾 [象]行人得牛，邑人灾也
[无妄]九四：可贞，无咎 [象]可贞无咎，固有之也
[无妄]九五：无妄之疾，勿药有喜 [象]无妄之药，不可试也
[无妄]上九：无妄，行有眚，无攸利 [象]无妄之行，穷之灾也
26，大畜:积小成大 蓄德载物
[卦词]大畜：利贞，不家食，吉，利涉大川
[彖]彖曰：大畜，刚健笃实辉光，日新其德，刚上而尚贤。能止健，大正也。不家食吉，养贤也。利涉大川，应乎天也
[象]天在山中,大畜,君子以多识前贤往行以畜其德
[大畜]初九：有厉，利已 [象]有厉利巳，不犯灾也
[大畜]九二：舆说輹 [象]舆说輹，中无尤也
[大畜]九三：良马逐，利艰贞，曰闲舆卫，利有攸往 [象]利有攸往，上合志也
[大畜]六四：童牛之牿，元吉 [象]六四元吉，有喜也
[大畜]六五：豮豕之牙，吉 [象]六五之吉，有庆也
[大畜]上九：何天之衢，亨 [象]何天之衢，道大行也
27，颐:培养元气 养生有道
[卦词]颐：贞吉，观颐，自求口实
[彖]彖曰：颐贞吉，养正则吉也。观颐，观其所养也；自求口实，观其自养也。天地养万物，圣人养贤以及万民。颐之时大矣哉
[象]山下有雷,颐,君子以慎言语节饮食
[颐]初九：舍尔灵龟，观我朵颐，凶 [象]观我朵颐亦不足贵
[颐]六二：颠颐，拂经于丘颐，征凶 [象]六二征凶，行失类也
[颐]六三：拂颐，贞凶，十年勿用，无攸利 [象]十年勿用，道大悖也
[颐]六四：颠颐，吉。虎视眈眈，其欲逐逐，无咎 [象]颠颐之吉，上施光也
[颐]六五：拂经，居贞吉，不可涉大川 [象]居贞之吉，顺以从上也
[颐]上九：由颐，厉，吉。利涉大川 [象]由颐厉吉，大有庆也
28，大过:涉世未深 慎终如始
[卦词]大过：栋桡，利有攸往，亨
[彖]彖曰：大过，大者过也。栋桡，本末弱也。刚过而中，巽而说行，利有攸往，乃亨。大过之时大矣哉
[象]泽灭木,大过,君子以独立不惧，遁世无闷
[大过]初六：藉用白茅，无咎 [象]藉用白茅，柔在下也
[大过]九二：枯杨生稊，老夫得其女妻，无不利 [象]老夫女妻，过以相与也
[大过]九三：栋桡，凶 [象]栋桡之凶，不可以有辅也
[大过]九四：栋隆，吉。有它，吝 [象]栋隆之吉，不桡乎下也
[大过]九五：枯杨生华，老妇得其士夫，无咎无誉 [象]枯杨生华，何可久也无妇士夫，亦可丑也
[大过]上六：过涉灭顶，凶，无咎 [象]过涉之凶，不可咎也
29，坎:勇往直前 持之以恒
[卦词]坎：有孚，维心亨。行有尚
[彖]彖曰：习坎，重险也。水流而不盈，行险而不失其信，维心亨，乃以刚中也。行有尚，往有功也。天险不可升也，地险山川丘陵也，王公设险以守其国。险之时用大矣哉
[象]水洊至,坎,习坎君子以常德行，习教事
[坎]初六：习坎，入于坎窞，凶 [象]习坎入坎，失道凶也
[坎]九二：坎有险，求小得 [象]求小得，未出中也
[坎]六三：来之坎坎，险且枕，入于坎窞，勿用 [象]来之坎坎，终无功也
[坎]六四：樽酒簋贰，用缶，纳约自牖，终无咎 [象]樽酒簋贰，刚柔际也
[坎]九五：坎不盈，祗既平，无咎 [象]坎不盈，中未大也
[坎]上六：系用徽纆，置于丛棘，三岁不得，凶 [象]上六失道，凶三岁也
30，离:明德照人 如日中天
[卦词]离：利贞，亨。畜牝牛，吉
[彖]彖曰：离，丽也；日月丽乎天，百谷草木丽乎土，重明以丽乎正，乃化成天下。柔丽乎中正，故亨，是以畜牝牛吉也
[象]明两作,离,大人以继明照于四方
[离]初九：履错然，敬之无咎 [象]履错之敬，以辟咎也
[离]六二：黄离，元吉 [象]黄离元吉，得中道也
[离]九三：日昃之离，不鼓缶而歌，则大耋之嗟，凶 [象]日昃之离，何可久也
[离]九四：突如其来如，焚如，死如，弃如 [象]突如其来如，无所容也
[离]六五：出涕沱若，戚嗟若，吉 [象]六五之吉，离王公也
[离]上九：王用出征，有嘉折首，获匪其丑，无咎 [象]王用出征，以正邦也
31，咸:感应通达 交流互鉴
[卦词]咸：亨，利贞。取女吉
[彖]咸，感也。柔上而刚下，二气感应以相与。止而说，男下女，是以亨利贞，取女吉也。天地感而万物化生，圣人感人心而天下和平。观其所感，而天地万物之情可见矣
[象]山上有泽,咸,君子以虚受人
[咸]初六：咸其拇 [象]咸其拇，志在外也
[咸]六二：咸其腓，凶，居吉 [象]虽凶居吉，顺不害也
[咸]九三：咸其股，执其随，往吝 [象]咸其股，亦不处也志在随人，所执下也
[咸]九四：贞吉，悔亡。憧憧往来，朋从尔思 [象]贞吉悔亡，未感害也憧憧往来，未光大也
[咸]九五：咸其脢，无悔 [象]咸其脢，志末也
[咸]上六：咸其辅颊舌 [象]咸其辅颊舌，滕口说也
32，恒:持恒不变 顺应自然
[卦词]恒：亨，无咎，利贞，利有攸往
[彖]恒，久也。刚上而柔下，雷风相与，巽而动，刚柔皆应，恒。恒亨无咎利贞，久于其道也。天地之道，恒久而不已也。利有攸往，终则有始也。日月得天，而能久照。四时变化，而能久成。圣人久于其道，而天下化成。观其所恒，而天地万物之情可见矣
[象]雷风,恒,君子以立不易方
[恒]初六：浚恒，贞凶，无攸利 [象]浚恒之凶，始求深也
[恒]九二：悔亡 [象]九二悔亡，能久中也
[恒]九三：不恒其德，或承之羞，贞吝 [象]不恒其德，无所容也
[恒]九四：田无禽 [象]久非其位，安得禽也
[恒]六五：恒其德，贞，妇人吉，夫子凶 [象]妇人贞吉，从一而终也夫子制义，从妇凶也
[恒]上六：振恒，凶 [象]振恒在上，大无功也
33，遁:适时退避 明哲保身
[卦词]遁：亨，小利贞
[彖]遯亨，遯而亨也。刚当位而应，与时行也。小利贞，浸而长也。遯之时义大矣哉
[象]天下有山,遁,君子以远小人，不恶而严
[遁]初六：遯尾，厉，勿用有攸往 [象]遯尾之厉，不往何灾也
[遁]六二：执之用黄牛之革，莫之胜说 [象]执用黄牛，固志也
[遁]九三：系遯，有疾厉，畜臣妾吉 [象]系遯之厉，有疾惫也畜臣妾吉，不可大事也
[遁]九四：好遯，君子吉，小人否 [象]君子好遯，小人否也
[遁]九五：嘉遯，贞吉 [象]嘉遯贞吉，以正志也
[遁]上九：肥遯，无不利 [象]肥遯无不利，无所疑也
34，大壮:刚强中正 勇往直前
[卦词]大壮：利贞
[彖]大壮，大者壮也。刚以动，故壮。大壮利贞，大者正也。正大，而天地之情可见矣
[象]雷在天上,大壮,君子以非礼弗履
[大壮]初九：壮于趾，征凶，有孚 [象]壮于趾，其孚穷也
[大壮]九二：贞吉 [象]九二贞吉，以中也
[大壮]九三：小人用壮，君子用罔，贞厉。羝羊触藩，羸其角 [象]小人用壮，君子罔也
[大壮]九四：贞吉，悔亡，藩决不羸，壮于大舆之輹 [象]藩决不羸，尚往也
[大壮]六五：丧羊于易，无悔。埸 [象]丧羊于易，位不当也
[大壮]上六：羝羊触藩，不能退，不能遂，无攸利，艰则吉 [象]不能退不能遂，不详也艰则吉，咎不长也
35，晋:如日中天 万事兴盛
[卦词]晋：康侯用锡马蕃庶，昼日三接
[彖]晋，进也，明出地上，顺而丽乎大明，柔进而上行，是以康侯用锡马蕃庶，昼日三接也
[象]明出地上,晋,君子以自昭明德
[晋]初六：晋如摧如，贞吉，罔孚，裕无咎 [象]晋如摧如，独行正也
[晋]六二：晋如，愁如，贞吉。受兹介福，于其王母 [象]裕无咎，未受命也
[晋]六三：众允，悔亡 [象]受兹介福，以中正也众允之志，上行也
[晋]九四：晋如鼫鼠，贞厉 [象]鼫鼠贞厉，位不当也
[晋]六五：悔亡，失得勿恤。往吉，无不利 [象]失得勿恤，往有庆也
[晋]上九：晋其角，维用伐邑，厉吉，无咎，贞吝 [象]维用伐邑，道未光也
36，明夷:光明藏于 待时而发
[卦词]明夷：利艰贞
[彖]明入地中，明夷。内文明而外柔顺，以蒙大难，文王以之。利艰贞，晦其明也。内难而能正其志，箕子以之
[象]明入地中,明夷,君子以莅众，用晦而明
[明夷]初九：明夷于飞，垂其翼。君子于行，三日不食，有攸往，主人有言 [象]君子于行，义不食也
[明夷]六二：明夷，夷于左股，用拯马壮，吉 [象]六二之吉，顺以则也
[明夷]九三：明夷于南狩，得其大首，不可疾贞 [象]南狩之志，乃大得也
[明夷]六四：入于左腹，获明夷之心，于出门庭 [象]入于左腹，获心意也
[明夷]六五：箕子之明夷，利贞 [象]箕子之贞，明不可息也
[明夷]上六：不明晦，初登于天，后入于地 [象]初登于天，照四国也后入于地，失则也
37，家人:和谐共生 家道兴旺
[卦词]家人：利女贞
[彖]家人，女正位乎内，男正位乎外。男女正，天地之大义也。家人有严君焉，父母之谓也。父父、子子、兄兄、弟弟、夫夫、妇妇，而家道正。正家，而天下定矣
[象]风自火出,家人,君子以言有物而行有恒
[家人]初九：闲有家，悔亡 [象]闲有家，志未变也
[家人]六二：无攸遂，在中馈，贞吉 [象]六二之吉，顺以巽也
[家人]九三：家人嗃嗃，悔厉吉，妇子嘻嘻，终吝 [象]家人嗃嗃未失也妇子嘻嘻，失家节也
[家人]六四：富家，大吉 [象]富家大吉，顺在位也
[家人]九五：王假有家，勿恤，吉 [象]王假有家，交相爱也
[家人]上九：有孚威如，终吉 [象]威如之吉，反身之谓也
38，睽:明辨异同 和谐共处
[卦词]睽：小事吉
[彖]睽，火动而上，泽动而下。二女同居，其志不同行。说而丽乎明，柔进而上行，得中而应乎刚，是以小事吉。天地睽而其事同也，男女睽而其志通也，万物睽而其事类也。睽之时用大矣哉
[象]上火下泽,睽,君子以同而异
[睽]初九：悔亡，丧马勿逐，自复，见恶人无咎 [象]见恶人，以辟咎也
[睽]九二：遇主于巷，无咎 [象]遇主于巷，未失道也
[睽]六三：见舆曳，其牛掣，其人天且劓 ，无初有终 [象]见舆曳位不当无初有终遇刚
[睽]九四：睽孤，遇元夫，交孚，厉，无咎 [象]交孚无咎，志行也
[睽]六五：悔亡，厥宗噬肤，往何咎？ [象]厥宗噬肤，往有庆也
[睽]上九：睽孤，见豕负涂，载鬼一车，先张之弧，后说之弧，匪寇，婚媾，往遇雨则吉 [象]遇雨之吉，群疑亡也
39，蹇:逆境求进 险难而止
[卦词]蹇：利西南，不利东北。利见大人，贞吉
[彖]蹇，难也，险在前也。见险而能止，知矣哉。蹇利西南，往得中也。不利东北，其道穷也。利见大人，往有功也。当位贞吉，以正邦也。蹇之时用大矣哉
[象]山上有水,蹇,君子以反身修德
[蹇]初六：往蹇，来誉 [象]往蹇来誉，宜待也
[蹇]六二：王臣蹇蹇，匪躬之故 [象]王臣蹇蹇，终无尤也
[蹇]九三：往蹇，来反 [象]往蹇来反，内喜之也
[蹇]六四：往蹇，来连 [象]往蹇来连，当位实也
[蹇]九五：大蹇，朋来 [象]大蹇朋来，以中节也
[蹇]上六：往蹇，来硕，吉，利见大人 [象]往蹇来硕，志在内也利见大人，以从贵也
40，解:化解险难 逢凶化吉
[卦词]解：利西南，无所往，其来复吉。有攸往，夙吉
[彖]解，险以动，动而免乎险，解。解利西南，往得众也。无所往，其来复吉，乃得中也。有攸往夙吉，往有功也。天地解而雷雨作，雷雨作而百果草木皆甲坼。解之时大矣哉
[象]雷雨作,解,君子以赦过宥罪
[解]初六：无咎 [象]刚柔之际，义无咎也
[解]九二：田获三狐，得黄矢，贞吉 [象]九二贞吉，得中道也
[解]六三：负且乘，致寇至，贞吝 [象]负且乘，亦可丑也自我致戎，又谁咎也
[解]九四：解而拇，朋至斯孚 [象]解而拇，未当位也
[解]六五：君子维有解，吉，有孚于小人 [象]君子有解，小人退也
[解]上六：公用射隼于高墉之上，获之，无不利 [象]公用射隼，以解悖也
41，损:舍小得大 诚信为本
[卦词]损：有孚，元吉，无咎，可贞，利有攸往。曷之用？二簋可用享
[彖]损，损下益上，其道上行。损而有孚，元吉无咎，可贞，利有攸往。曷之用二簋，可用享。二簋应有时，损刚益柔有时。损益盈虚，与时偕行
[象]山下有泽,损,君子以惩忿窒欲
[损]初九：已事遄往，无咎，酌损之 [象]巳事遄往，尚合志也
[损]九二：利贞，征凶，弗损，益之 [象]九二利贞，中以为志也
[损]六三：三人行则损一人，一人行则得其友 [象]一人行，三则疑也
[损]六四：损其疾，使遄有喜，无咎 [象]损其疾，亦可喜也
[损]六五：或益之十朋之龟，弗克违，元吉 [象]六五元吉，自上祐也
[损]上九：弗损，益之，无咎，贞吉，利有攸往，得臣无家 [象]弗损益之，大得志也
42，益:顺势而为 增益不息
[卦词]益：利有攸往，利涉大川
[彖]益，损上益下，民说无疆。自上下下，其道大光。利有攸往，中正有庆。利涉大川，木道乃行。益动而巽，日进无疆。天施地生，其益无方。凡益之道，与时偕行
[象]风雷,益,君子以见善则迁，有过则改
[益]初九：利用为大作，元吉，无咎 [象]元吉无咎，下不厚事也
[益]六二：或益之十朋之龟，弗克违，永贞吉。王用享于帝，吉 [象]或益之，自外来也
[益]六三：益之用凶事，无咎，有孚，中行，告公用圭 [象]益用凶事，固有之也
[益]六四：中行，告公从，利用为依迁国 [象]告公从，以益志也
[益]九五：有孚惠心，勿问，元吉。有孚，惠我德 [象]有孚惠心，勿问之矣惠我德，大得志也
[益]上九：莫益之，或击之，立心勿恒，凶 [象]莫益之，偏辞也或击之，自外来也
43，夬:决绝果断 明断果决
[卦词]夬：扬于王庭，孚号，有厉，告自邑，不利即戎，利有攸往
[彖]夬，决也，刚决柔也。健而说，决而和。扬于王庭，柔乘五刚也。孚号有厉，其危乃光也。告自邑不利即戎，所尚乃穷也。利有攸往，刚长乃终也
[象]泽上于天,夬,君子以施禄及下，居德则忌
[夬]初九：壮于前趾，往不胜，为咎 [象]不胜而往，咎也
[夬]九二：惕号，莫夜有戎，勿恤 [象]有戎勿恤，得中道也
[夬]九三：壮于頄，有凶。君子夬夬独行，遇雨若濡，有愠，无咎 [象]君子夬夬，终无咎也
[夬]九四：臀无肤，其行次且。牵羊悔亡，闻言不信 [象]其行次且，位不当也闻言不信，聪不明也
[夬]九五：苋陆夬夬，中行无咎 [象]中行无咎，中未光也
[夬]上六：无号，终有凶 [象]无号之凶，终不可长也
44，姤:机缘巧合 相遇相知
[卦词]姤：女壮，勿用取女
[彖]姤，遇也，柔遇刚也。勿用取女，不可与长也。天地相遇，品物咸章也。刚遇中正，天下大行也。姤之时义大矣哉
[象]天下有风,姤,后以施命诰四方
[姤]初六：系于金柅，贞吉，有攸往，见凶，羸豕孚蹢躅 [象]系于金柅，柔道牵也
[姤]九二：包有鱼，无咎，不利宾 [象]包有鱼，义不及宾也
[姤]九三：臀无肤，其行次且，厉，无大咎 [象]其行次且，行未牵也
[姤]九四：包无鱼，起凶 [象]无鱼之凶，远民也
[姤]九五：以杞包瓜，含章，有陨自天 [象]九五含章，中正也有陨自天，志不舍命也
[姤]上九：姤其角，吝，无咎 [象]姤其角，上穷吝也
45，萃:汇聚共识 团结一致
[卦词]萃：亨，王假有庙，利见大人。亨，利贞，用大牲吉，利有攸往
[彖]萃，聚也。顺以说，刚中而应，故聚也。王假有庙，致孝享也。利见大人亨，聚以正也。用大牲吉，利有攸往，顺天命也。观其所聚，而天地万物之情可见矣
[象]泽上于地,萃,君子以除戎器戒不虞
[萃]初六：有孚不终，乃乱乃萃，若号，一握为笑，勿恤，往无咎 [象]乃乱乃萃，其志乱也
[萃]六二：引吉，无咎，孚乃利用禴 [象]引吉无咎，中未变也
[萃]六三：萃如嗟如，无攸利，往无咎，小吝 [象]往无咎，上巽也
[萃]九四：大吉，无咎 [象]大吉无咎，位不当也
[萃]九五：萃有位，无咎。匪孚，元永贞，悔亡 [象]萃有位，志未光也
[萃]上六：齎咨涕涕，无咎 [象]赍咨涕氵夷，未安上也
46，升:渐进提升 步步为营
[卦词]升：元亨。用见大人，勿恤，南征吉
[彖]柔以时升，巽而顺，刚中而应，是以大亨。用见大人勿恤，有庆也。南征吉，志行也
[象]地中生木,升,以顺德积小以高大
[升]初六：允升，大吉 [象]允升大吉，上合志也
[升]九二：孚乃利用禴，无咎 [象]九二之孚，有喜也
[升]九三：升虚邑 [象]升虚邑，无所疑也
[升]六四：王用亨于岐山，吉，无咎 [象]王用亨于岐山，顺事也
[升]六五：贞吉，升阶 [象]贞吉升阶，大得志也
[升]上六：冥升，利于不息之贞 [象]冥升在上，消不富也
47，困:突破困境 寻求解脱
[卦词]困：亨，贞，大人吉，无咎。有言不信
[彖]困，刚揜也。险以说，困而不失其所亨，其唯君子乎。贞大人吉，以刚中也。有言不信，尚口乃穷也
[象]泽无水,困,君子以致命遂志
[困]初六：臀困于株木，入于幽谷，三岁不觌 [象]入于幽谷，幽不明也
[困]九二：困于酒食，朱绂方来，利用享祀。征凶，无咎 [象]困于酒食，中有庆也
[困]六三：困于石，据于蒺藜，入于其宫，不见其妻，凶 [象]据于蒺藜，乘刚也入于其宫不见其妻，不祥也
[困]九四：来徐徐，困于金车，吝，有终 [象]来徐徐，志在下也虽不当位，有与也
[困]九五：劓刖，困于赤绂，乃徐有说，利用祭祀 [象]劓刖志未得乃徐有说以中直也利用祭祀，受福也
[困]上六：困于葛藟，于臲靰，曰动悔，有悔，征吉 [象]困于葛藟，未当也动悔有悔，吉行也
48，井:深化探求 源源不断
[卦词]井：改邑不改井，无丧无得，往来井井，汔至，亦未繘井，羸其瓶，凶
[彖]巽乎水而上水，井。井，养而不穷也。改邑不改井，乃以刚中也。汔至亦未繘井，未有功也。羸其瓶，是以凶也
[象]木上有水,井,君子以劳民劝相
[井]初六：井泥不食，旧井无禽 [象]井泥不食，下也旧井无禽，时舍也
[井]九二：井谷射鲋，瓮敝漏 [象]井谷射鲋，无与也
[井]九三：井渫不食，为我心恻，可用汲，王明，并受其福 [象]井渫不食，行恻也求王明，受福也
[井]六四：井甃，无咎 [象]井甃无咎，修井也
[井]九五：井洌，寒泉食 [象]寒泉之食，中正也
[井]上六：井收勿幕，有孚，元吉 [象]元吉在上，大成也
49，革:顺天应人 变革有道
[卦词]革：巳日乃孚。元亨，利贞，悔亡
[彖]革，水火相息，二女同居，其志不相得，曰革。巳日乃孚，革而信之。文明以说，大亨以正。革而当，其悔乃亡。天地革，而四时成。汤武革命，顺乎天而应乎人。革之时大矣哉
[象]泽中有火,革,君子以治历明时
[革]初九：巩用黄牛之革 [象]巩用黄牛不可以有为也
[革]六二：巳日乃革之，征吉，无咎 [象]巳日革之，行有嘉也
[革]九三：征凶，贞厉。革言三就，有孚 [象]革言三就，又何之矣
[革]九四：悔亡。有孚改命，吉 [象]改命之吉，信志也
[革]九五：大人虎变，未占有孚 [象]大人虎变，其文炳也
[革]上六：君子豹变，小人革面，征凶，居贞吉 [象]君子豹变，其文蔚也小人革面，顺以从君也
50，鼎:顺从变革 引领新风
[卦词]鼎：元吉，亨
[彖]鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨
[象]木上有火,鼎,君子以正位凝命
[鼎]初六：鼎颠趾，利出否，得妾以其子，无咎 [象]鼎颠趾，未悖也利出否，以从贵也
[鼎]九二：鼎有实，我仇有疾，不我能即，吉 [象]鼎有实，慎所之也我仇有疾，终无尤也
[鼎]九三：鼎耳革，其行塞，雉膏不食，方雨，亏悔，终吉 [象]鼎耳革，失其义也
[鼎]九四：鼎折足，覆公餗，其形渥，凶 [象]覆公饣束，信如何也
[鼎]六五：鼎黄耳金铉，利贞 [象]鼎黄耳，中以为实也
[鼎]上九：鼎玉铉，大吉，无不利 [象]玉铉在上，刚柔节也
51，震:激发潜力 勇往直前
[卦词]震：亨。震来虩虩，笑言哑哑，震惊百里，不丧匕鬯
[彖]震亨，震来虩虩，恐致福也。笑言哑哑，后有则也。震惊百里，惊远而惧迩也。[不丧匕鬯]，出可以守宗庙社稷，以为祭主也
[象]洊雷,震,君子以恐惧修省
[震]初九：震来虩虩，后笑言哑哑，吉 [象]震来虩虩，恐致福也笑言哑哑，后有则也
[震]六二：震来厉，亿丧贝，跻于九陵，勿逐，七日得 [象]震来厉，乘刚也震苏苏，位不当也
[震]六三：震苏苏，震行无眚 [象]震遂泥，未光也
[震]九四：震遂泥 [象]震往来厉，危行也其事在中，大无丧也
[震]六五：震往来厉，亿无丧，有事 [象]震索索，中未得也
[震]上六：震索索，视矍矍，征凶。震不于其躬，于其邻，无咎。婚媾有言 [象]虽凶无咎，畏邻戒也
52，艮:止于至善 守正待时
[卦词]艮：艮其背，不获其身，行其庭，不见其人，无咎
[彖]艮，止也。时止则止，时行则行，动静不失其时，其道光明。艮其止，止其所也。上下敌应，不相与也。是以不获其身，行其庭不见其人，无咎也
[象]兼山,艮,君子以思不出其位
[艮]初六：艮其趾，无咎。利永贞 [象]艮其趾，未失正也
[艮]六二：艮其腓，不拯其随，其心不快 [象]不拯其随，未退听也
[艮]九三：艮其限，列其夤，厉，熏心 [象]艮其限，危熏心也
[艮]六丨四：艮其身，无咎 [象]艮其身，止诸躬也
[艮]六五：艮其辅，言有序，悔亡 [象]艮其辅，以中正也
[艮]上九：敦艮，吉 [象]敦艮之吉，以厚终也
53，渐:循序渐进 稳健前行
[卦词]渐：女归吉，利贞
[彖]渐，之进也，女归吉也。进得位，往有功也。进以正，可以正邦也。其位，刚得中也。止而巽，动不穷也
[象]山上有木,渐,君子以居贤德善俗
[渐]初六：鸿渐于干，小子厉，有言，无咎 [象]小子之厉，义无咎也
[渐]六二：鸿渐于磐，饮食衎衎，吉 [象]饮食衎衎，不素饱也
[渐]九三：鸿渐于陆，夫征不复，妇孕不育，凶。利御寇 [象]夫征不复离群丑也妇孕不育失其道也利用御寇顺相保也
[渐]六四：鸿渐于木，或得其桷，无咎 [象]或得其桷，顺以巽也
[渐]九五：鸿渐于陵，妇三岁不孕，终莫之胜，吉 [象]终莫之胜吉，得所愿也
[渐]上九：鸿渐于陆，其羽可用为仪，吉 [象]其羽可用为仪吉不可乱也
54，归妹:顺应归宿 明哲保身
[卦词]归妹：征凶，无攸利
[彖]归妹，天地之大义也。天地不交，而万物不兴。归妹，人之终始也。说以动，所归妹也。征凶，位不当也。无攸利，柔乘刚也
[象]泽上有雷,归妹,君子以永终知敝
[归妹]初九：归妹以娣，跛能履，征吉 [象]归妹以娣，以恒也跛能履吉，相承也
[归妹]九二：眇能视，利幽人之贞 [象]利幽人之贞，未变常也
[归妹]六三：归妹以须，反归以娣 [象]归妹以须，未当也
[归妹]九四：归妹愆期，迟归有时 [象]愆期之志，有待而行也
[归妹]六五：帝乙归妹，其君之袂不如其娣之袂良。月几望，吉 [象]帝乙归妹，不如其娣之袂良也其位在中以贵行也
[归妹]上六：女承筐无实，士刲羊无血，无攸利 [象]上六无实，承虚筐也
55，丰:丰收之时 明以动之
[卦词]丰：亨，王假之，勿忧，宜日中
[彖]丰，大也。明以动，故丰。王假之，尚大也。勿忧宜日中，宜照天下也。日中则昃，月盈则食，天地盈虚，与时消息，而况于人乎，况于鬼神乎？
[象]雷电皆至,丰,君子以折狱致刑
[丰]初九：遇其配主，虽旬无咎，往有尚 [象]虽旬无咎，过旬灾也
[丰]六二：丰其蔀，日中见斗，往得疑疾，有孚发若，吉 [象]有孚发若，信以发志也
[丰]九三：丰其沛，日中见沫，折其右肱，无咎 [象]丰其沛，不可大事也折其右肱，终不可用也
[丰]九四：丰其蔀，日中见斗，遇其夷主，吉 [象]丰其蔀，位不当也日中见斗，幽不明也
[丰]六五：来章，有庆誉，吉 [象]遇其夷主，吉行也六五之吉，有庆也
[丰]上六：丰其屋，蔀其家，窥其户，阒其无人，三岁不觌，凶 [象]丰其屋，天际翔也窥其户阒其无人，自藏也
56，旅:顺应变化 明哲保身
[卦词]旅：小亨。旅贞吉
[彖]旅，小亨，柔得中乎外，而顺乎刚，止而丽乎明，是以小亨旅贞吉也。旅之时义大矣哉
[象]山上有火,旅,君子以明慎用刑，而不留狱
[旅]初六：旅琐琐，斯其所取灾 [象]旅琐琐，志穷灾也
[旅]六二：旅即次，怀其资，得童仆，贞 [象]得童仆贞，终无尤也
[旅]九三：旅焚其次，丧其童仆，贞厉 [象]旅焚其次，亦以伤矣以旅与下，其义丧也
[旅]九四：旅于处，得其资斧，我心不快 [象]旅于处，未得位也得其资斧，心未快也
[旅]六五：射雉，一矢亡，终以誉命 [象]终以誉命，上逮也
[旅]上九：鸟焚其巢，旅人先笑后号啕。丧牛于易，凶 [象]以旅在上，其义焚也丧牛于易，终莫之闻也
57，巽:顺风而行 柔顺内敛
[卦词]巽：小亨，利有攸往，利见大人
[彖]重巽以申命，刚巽乎中正而志行。柔皆顺乎刚，是以小亨，利有攸往，利见大人
[象]随风,巽,君子以申命行事
[巽]初六：进退，利武人之贞 [象]进退，志疑也利武人之贞，志治也
[巽]九二：巽在牀下，用史巫纷若，吉，无咎 [象]纷若之吉，得中也
[巽]九三：频巽，吝 [象]频巽之吝，志穷也
[巽]六四：悔亡，田获三品 [象]田获三品，有功也
[巽]九五：贞吉，悔亡，无不利，无初有终。先庚三日，后庚三日，吉 [象]九五之吉，位正中也
[巽]上九：巽在牀下，丧其资斧，贞凶 [象]巽在床下，上穷也丧其资斧，正乎凶也
58，兑:顺应天时 和悦共融
[卦词]兑：亨，利贞
[彖]兑，说也。刚中而柔外，说以利贞，是以顺乎天，而应乎人。说以先民，民忘其劳。说以犯难，民忘其死。兑之大，民劝矣哉
[象]丽泽,兑,君子以朋友讲习
[兑]初九：和兑，吉 [象]和兑之吉，行未疑也
[兑]九二：孚兑，吉，悔亡 [象]孚兑之吉，信志也
[兑]六三：来兑，凶 [象]来兑之凶，位不当也
[兑]九四：商兑未宁，介疾有喜 [象]九四之喜，有庆也
[兑]九五：孚于剥，有厉 [象]孚于剥，位正当也
[兑]上六：引兑 [象]上六引兑，未光也
59，涣:顺应变迁 散而复聚
[卦词]涣：亨，王假有庙，利涉大川，利贞
[彖]涣亨，刚来而不穷，柔得位乎外，而上同。王假有庙，王乃在中也。利涉大川，乘木有功也
[象]风行水上,涣,先王以享于帝，立庙
[涣]初六：用拯马壮，吉 [象]初六之吉，顺也
[涣]九二：涣奔其机，悔亡 [象]涣奔其机，得愿也
[涣]六三：涣其躬，无悔 [象]涣其躬，志在外也
[涣]六四：涣其群，元吉。涣有丘，匪夷所思 [象]涣其群元吉，光大也
[涣]九五：涣汗其大号，涣王居，无咎 [象]王居无咎，正位也
[涣]上九：涣其血，去逖出，无咎 [象]涣其血，远害也
60，节:节制之道 适度行事
[卦词]节：亨。苦节，不可贞
[彖]节亨，刚柔分而刚得中。苦节不可贞，其道穷也。说以行险，当位以节，中正以通。天地节，而四时成。节以制度，不伤财，不害民
[象]泽上有水,节,君子以制数度议德行
[节]初九：不出户庭，无咎 [象]不出户庭，知通塞也
[节]九二：不出门庭，凶 [象]不出门庭凶，失时极也
[节]六三：不节若，则嗟若，无咎 [象]不节之嗟，又谁咎也
[节]六四：安节，亨 [象]安节之亨，承上道也
[节]九五：甘节，吉，往有尚 [象]甘节之吉，居位中也
[节]上六：苦节，贞凶，悔亡 [象]苦节贞凶，其道穷也
61，中孚:诚信之德 感化人心
[卦词]中孚：豚鱼，吉。利涉大川，利贞
[彖]中孚，柔在内而刚得中，说而巽，孚乃化邦也。豚鱼吉，信及豚鱼也。利涉大川，乘木舟虚也。中孚以利贞，乃应乎天也
[象]泽上有风,中孚,君子以议狱缓死
[中孚]初九：虞吉，有它不燕 [象]初九虞吉，志未变也
[中孚]九二：鸣鹤在阴，其子和之。我有好爵，吾与尔靡之 [象]其子和之，中心愿也
[中孚]六三：得敌，或鼓或罢，或泣或歌 [象]或鼓或罢，位不当也
[中孚]六四：月几望，马匹亡，无咎 [象]马匹亡，绝类上也
[中孚]九五：有孚挛如，无咎 [象]有孚挛如，位正当也
[中孚]上九：翰音登于天，贞凶 [象]翰音登于天何可长也
62，小过:谨慎行事 避免过度
[卦词]小过：亨，利贞。可小事，不可大事。飞鸟遗之音，不宜上，宜下，大吉
[彖]小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，飞鸟遗之音，不宜上宜下大吉，上逆而下顺也
[象]山上有雷,小过,君子以行过乎恭，丧过乎哀，用过乎俭
[小过]初六：飞鸟以凶 [象]飞鸟以凶，不可如何也
[小过]六二：过其祖，遇其妣，不及其君，遇其臣。无咎 [象]不及其君，臣不可过也
[小过]九三：弗过防之，从或戕之，凶 [象]从或戕之，凶如何也
[小过]九四：无咎。弗过遇之，往厉必戒，勿用永贞 [象]弗过遇之，位不当也往厉必戒，终不可长也
[小过]六五：密云不雨，自我西郊，公弋取彼在穴 [象]密云不雨，已上也
[小过]上六：弗遇过之，飞鸟离之，凶，是谓灾眚 [象]弗遇过之，已亢也
63，既济:完成事务 获得成功
[卦词]既济：亨，小利贞。初吉终乱
[彖]既济亨，小者亨也。利贞，刚柔正而位当也。初吉，柔得中也。终止则乱，其道穷也
[象]水在火上,既济,君子以思患而豫防之
[既济]初九：曳其轮，濡其尾，无咎 [象]曳其轮，义无咎也
[既济]六二：妇丧其茀，勿逐，七日得 [象]七日得，以中道也
[既济]九三：高宗伐鬼方，三年克之，小人勿用 [象]三年克之，惫也
[既济]六四：繻有衣袽，终日戒 [象]终日戒，有所疑也
[既济]九五：东邻杀牛，不如西邻之禴祭，实受其福 [象]东邻杀牛，不如西邻之时也实受其福，吉大来也
[既济]上六：濡其首，厉 [象]濡其首厉，何可久也
64，未济:涉川之始 事未成
[卦词]未济：亨。小狐汔济，濡其尾，无攸利
[彖]未济亨，柔得中也。小狐汔济，未出中也。濡其尾，无攸利，不续终也。虽不当位，刚柔应也
[象]火在水上,未济,君子以慎辨物居方
[未济]初六：濡其尾，吝 [象]濡其尾，亦不知极也
[未济]九二：曳其轮，贞吉 [象]九二贞吉，中以行正也
[未济]六三：未济，征凶，利涉大川 [象]未济征凶，位不当也
[未济]九四：贞吉，悔亡，震用伐鬼方，三年有赏于大国 [象]贞吉悔亡，志行也
[未济]六五：贞吉，无悔。君子之光，有孚，吉 [象]君子之光，其晖吉也
[未济]上九：有孚于饮酒，无咎。濡其首，有孚失是 [象]饮酒濡首，亦不知节也